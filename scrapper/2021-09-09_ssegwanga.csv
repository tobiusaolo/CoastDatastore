Luganda
Bya Nasser Kasozi
Sipiika wa Palamenti Jacob Oulanyah gyebuvudeko yategeezezza Palamenti nga ensonga y’Ababaka Bannakibiina kya NUP bweyamutegeezebwako nga tebanakwatibwa nti era omumyuuka we yasisinkana ababaka bano bombi nayogerako nabo.
Sipiika yasuubizza okubakyalirako mu kkomera gyebali ayogereko nabo.Wabula Sipiika yayongedde okukinogaanye nti okubeera Ababaka kibataasa kwebyo byokka byeboogerera mu Palamenti nga bateesa.
Sipika Oulanyah yayongeddeko nti tekitegeeza nti bwobeera omubaka tosoboka kwenyigira mu bumenyi bw’amateeka.
LANGA NAFFE:Email:sseggwangaolupapula@gmail.com
Bya Musasi waffe
Ssaabasajja Kabaka wa Buganda Ronald Muwenda Mutebi II asiimye nakiriza kampuni ya Mahathi Infra Uganda Ltd ebbule elinnya lye mu kimu kubyombo ebigenda okutambuza amafuta okuva e Mombasa okugaleeta kuno nga kituumiddwa MV KABAKA MUTEBI II.
Bino byogeddwa Katikkiro Charles Peter Mayiga bwabadde alambuzibwa ddipo y’amafuta eri mukuzimbibwa ku kyalo Bugiri Bukasa okumpi ne Nyanja Nnalubaale nga pulojekiti eno esuubira okuwementa obukadde bwa doola z’Amerika obusukka mu 300.
Katikkiro asinzidde eno nasaba ba musiga nsimbi bonna okukuuma obutonde bw’ensi nga bakola emirimu gyabwe wano mu Uganda era nabasaba n’okusosowaza abantu b’ekitundu nga bagaba emirimu.
"Ssentebe wa Board era akulembeddemu omulimu gw’okulambuza Katikkiro, Captain Mike Mukula, atabukidde abakungu ba Gavumenti abasaba enguzi bamusiga nsimbi nti bano babalemesezza enkulaakulana mu ggwanga naasaba President Museveni okubakwatako n’omukono ogwekyuuma."
Bya Kunganyizo lya SSeggwanga
"Omukulembeze w’eggwanga Yoweri Kaguta Museveni gyebuvudeko yakubagizza abeng’anda z’abantu abattibwa abatemu b’ebijambiya e Masaka n’e Lwengo ne ssente obukadde 250 bubayambeko okutambuza obulamu, tukukubidde tochi lwaki yakikoze?"
“Mbayise okukungubagira awamu nammwe.
Abatemu tugenda kubafuna.
"Abamu ku batemu bano tubakutte kuba baliko bye baaleka emabega kwe tusobodde okubalondoolera.” Museveni bw’ategeezezza abeng’anda bano, basisinkanye mu maka g’Obwapulezidenti e Ntebe ku Lwokusatu."
Buli maka Pulezidenti abawadde obukadde 10 era amaka agaganyuddwa mu nteekateeka eno gawera 25 nga gonna gaakosebwa ab’ebijambiya.
Okusinziira ku maka g’Obwapulezidenti buli maka ku gano gafunye agakiikiridde era bano be batutte ebbaasa ezibaddemu amataaba gano Pulezidenti Museveni g’abawadde.
Kinajjukirwa nti abantu abasoba 26 bafiiriddwa obulamu olw’obulumbaganyi bw’ebijambiya obuze bubeera mu kitundu ky’e Masaka naddala mu Buddu n’e Lwengo.
"Eyakulembeddemu abantu bano, Mary Goretti Nkwanzi ategeezezza Pulezidenti nti obudde bwa kafyu buwadde abatemu ekyanya okulumba abatuuze awatali muntu yenna abayimiriza kuba abasinga babeera beggalidde dda."
“Okuggala amasomero kuleetedde abaana bangi okukozesa ebiragalalagala n’omwenge era bano be batandise okututirimbula.
Obutaba na masannyalaze kibongedde omukisa okwekweka ekiro okututigomya era nga n’ebbula ly’emirimu lingi mu kitundu kyaffe.” Nkwanzi bw’annyonnyodde.
"Bw’abadde ayanukula, Pulezidenti Museveni akakasizza ng’abantu bano bonna bwe bagenda okukwatibwa."
“Twateekawo kafyu okukomya ekirwadde  kya COVID-19 naye tetwagaana bantu kwerwanako.
"Abantu bangi bafudde okuli; Omusumba Kaggwa,  Freda Mubanda Kasse ne  Ssentongo."
Tufiiriddwa abantu  3000 naye ensi endala zifiiriddwa bangi okusingako awo.” Museveni bw’annyonnyodde.
Pulezidenti Museveni akakasizza bano nga bw’agenda okukola buli kimu okutuusa amasannyalaze mu bitundu byabwe  basobole okulwanyisa obumenyi bw’amateeka.
Bino we bijjidde nga bannabyabufuzi okuli; Muhammad Ssegiriinya ne Allan Ssewanyana nga baasindikiddwa ku alimanda  mu kkomera e Kitalya ku misango gy’obutemu bw’ebijambiya.
Bya Kibuuka Johnbosco
"Ababaka ba Palamenti abatuula ku kakiiko k’ebyokwerinda batabukidde Minisita w’ebyokwerinda, Jim Muhwezi ku ttemu ly’ebijambiya eriri mu bitundu  by’e Buddu."
"Bano nga bakulembeddwamu Ssentebe w’akakiiko era omubaka omukyala owa Bushenyi, Rosemary Nyakikongoro bategeezezza nti gavumenti bw’eremeddwa okuzuula ensibuko y’ettemu lino, ekitadde bannamasaka ku bunkenke."
"Nga basinziira mu lukung’aana lwe baatuuzizza ku kitebe kya disitulikiti y’e Lwengo mu Buddu  nga lwetabiddwamu Minisita Muhwezi, abatuuze awamu n’ababaka ku kakiiko ssaako ababaka abava mu kitundu kino, baasabye Minisita Muhwezi annyonnyole obuzibu we buli."
Kino kyaggye Minisita Jim Muhwezi mu mbeera n’anyiiga  n’akwata akazindaalo ng’agezaako okulemesa abaatuuze okwogera ku mbeera eri mu kitundu ng’agamba nti kigenda kutaataaganya okunoonyereza kw’abeebyokwerinda.
"Muhwezi yalabudde ababaka nti  tebalina lukusa  kunoonyereza ku mbeera eri mu bbendobendo ly’e Masaka, ekintu ekyatabudde ababaka nabo ne bamwambalira  nga bagamba nti  bakola mulimu ogwabatutte."
"Ssentebe w’akakiiko  kano, Rosemary Nyakikongoro yategeezezza Muhwezi nti bo bagenze kuyamba batuuze nga sibaakutaataaganya kunoonyereza kwa babyakwerinda era n’agumya abatuuze nti ensonga zaabwe  zigenda kukolebwako."
"Mu ngeri yeemu ababaka mu Kitundu kino nga bakulembeddwamu  omubaka omukyala owa Bukomansimbi,  Veronica Nanyondo,  Dr. Christine Ndiwalana owa Bukomansimbi North ne  Francis Katabaazi owa Kalungu East, baagamba nti guno si gwe mulundi ogusoose ab’ebijambiya okulumba ekitundu kino, kyokka ng’ekyewuunyisa bino byonna bibeerawo ng’okulonda kuwedde ate nga  gavumenti eringa etafaayo."
"Bano era baasabye gavumenti ettemu lino eriggyemu empalana z’ebyobufuzi, empalana z’ettaka,  n’ebirala."
Era baasabye Gavumenti eggyewo kafyu  nga bagamba nti awa abatemu b’ebijambiya omwagaanya okwetaaya ng’abantu beggalidde mu  mayumba gaabwe.
"Ye atwala poliisi y’e Misanvu mu disitulikiti y’e Bukomansimb,  Abongo Maurice Jefferson yagambye nti  ab’ebibaluwa basinze kwegiriisiza mu kitundu kino, n’asaba akakiiko kabayambe kabawe eby’okukozesa naddala mu mbeera eno okuli entambula, ebyokwambala n’ebirala."
Bo abatuuze  baalaze okusoomooza kw’ebibaluwa ebibasuulirwa ne bibateeka ku bunkenke ne basaba wabeewo ekikolebwa.
Bya Musasi Waffe
"Omukubiriza w’olukiiko lwa Buganda asabye abazadde mu ggwanga okufaayo ennyo ku nkuza y’abaana baabwe, kisobole okukendeeza ku bikolwa ebyekko n’emize emibi egiri mu ggwanga."
"Obubaka buno bubaweereddwa Omukubiriza w’Olukiiko lwa Buganda, Owek."
"Patrick Luwaga Mugumbule bw’abadde atikkula bannamawokota omubadde n’ababaka ba Palamenti, Oluwalo olwobukadde obusoba mu 11."
“Njagala okubasaba mukuume ekitiibwa kyammwe abasajja n’abakazi abaganda.
Ebintu bingi ebiri mu Buganda era tulaba ng’empisa zisiiwuuse naye nga kino kiva mu kulera n’okukuza abantu baffe nga  so ba mpisa.” Mugumbule bw’ategeezezza.
Ono abasabye okukola ennyo bakulaakulanye Obuganda awamu n’okukuuma obutonde nga wano Federo abaganda gye bayaayaanira w’ejja okubasangira kuba waliwo ebirina okusooka okukolebwa.
Owek.
"Mugumbule annyonnyodde obukulu bw’okukiika Embuga era n’alaga nti enkola y’Oluwalo  gye gimu ku misingi okusibuka omwoyo gw’obwegassi, bumu, obugunjufu  n’ebintu ebirala."
"Minisita omubeezi owa gavumenti ez’ebitundu, Owek."
Joseph Kawuki asabye ababaka ba Palamenti mu Buganda okweyambisa ebifo ebyabakwasibwa abantu okulwanirira ensonga z’Obwakabaka .
"Ye omwami wa Kabaka atwala essaza lya Mawokota,  Kayima Gabriel Kabonge  agambye nti  nti baakwongera okukumaakuma abantu ba Ssaabasajja okwenyigira mu  buli nteekateeka z’Obwakabaka okulaba ng’Obwakabaka butuuka ku ntikko."
"Bannamawokota bawerekeddwako abakulembeze mu gavumenti eyaawakati  okubadde omubaka Hillary Kiyaga (Hilderman), Teddy Nambooze n’abalala."
"Mu ngeri yeemu abantu ba  Kabaka okuva mu ggombolola ya Mutuba 2 Nazigo mu ssaza ly’e Bugerere bakiise Embuga n’Amakula era gano gabatikkuddwa  Katikkiro w’Ebyalo bya Kabaka, Omuk."
Mosese Luutu mu Lubiri e Mmengo.
Ono asinzidde wano n’asaba abaami ba Kabaka okwewala okutabiikiriza ebyobufuzi mu buweereza nga lwe bajja okusobola okutuukiriza obuvunaanyizibwa obwabaweebwa.
Bano baloopye Embuga ebibasoomooza mu bitundu byabwe  ng’ebyobufuzi ebiyitiridde kyokka ne bawera okulwana okubigonjoola okukomya okuleetawo enjawukana .
"Amakula agaleeteddwa mubaddemu; emmere, ebibal, ebisolo n’ebintu ebirala."
Bya Muwanga Soedi
"Obwakabaka bwa Buganda bwongedde amaanyi mu kaweefube w’okutumbula ebyobulimi nga bugabira abalimi mu masaza ag’enjawulo ensigo ez’omutindo, basobole okwongera ku bungi bw’amakungula awamu n’amagoba ge bafuna."
Enteekateeka eno etandikidde mu masaza okuli Busujju ne Ssingo naye nga yaakubuna amasaza gonna.
"Abalimi e Busujju n’e Ssingo baweereddwa ttani za kasooli eziwera 2 era nga zibaweereddwa Minisita omubeezi ow’empuliziganya ne tekinologiya, Owek."
Joyce Juliet Nabbosa Ssebuggwaawo.
"Bw’abadde akwasa abaami ba  b’amasaza ensigo zino okuzibunyisa mu bitundu ebyenjawulo,  minisita w’ettaka, obulimi n’obwegassi, Owek."
"Mariam  Nkalubo Mayanja  agambye nti kaweefube aliwo kwe kusobozesa abantu ba Beene okukola ennyo, bafune emmere emala awamu n’okwekulaakulanya."
Ate ye Owek .Hajji Hamis  Kakomo  asinzidde wano n’asaba abalimi okulabirira obulungi ensigo zino ekigendererwa kya Kabaka eky’okutumbula embeera zaabwe kisobole okutuukirira.
"Ku lwa Abaami ba Kabaka abaweereddwa ensingo zino, Amyuka Kasujju, Christopher Nsimbe ategeezezza  nti baakukola ekisoboka okulondoola ensigo zino  gye banaaba bazigabye zisobole okuvaamu amakungula amalungi."
LANGA NAFFEE:sseggwangaolupapula@gmail.com
Bya Kalanzi Tonney
"Kamalabyonna wa Buganda, Owek."
Charles Peter Mayiga abasoma abasabye okweyuna okulima bakugatte ku mirimu egy’enjawulo gye bakola bwe baba baagala okugenda mu maaso n’eggwanga okukulaakulana.
"Okusaba kuno Katikkiro Mayiga akukoledde mu kulambula abalimi b’Emmwanyi mu ssaza ly’e Gomba mu nteekateeka y’Emmwanyi Terimba ku Lwokusatu, mu kaweefube gw’abaddeko ow’okwagazisa abantu okulima emmwanyi awamu n’okutumbula omutindo gwazo."
Bw’abadde alambula ennimiro ya Mw.
"Fred Kitandwe ku kyalo Matongo, Katikkiro Mayiga abayivu abawadde amagezi ku bye bakola okugattako okulima n’okulunda basobole okwongera ku nnyingiza yaabwe."
“Bamwagala luzungu batugyeko akajanja balabire ku mwami Kitande n’omukyala ne Ssentebe wa Bucadef kubanga ono naye Yinginiya ate si bano bakamyufu naye bayingiya abaagenda e Makerere naye ennimiro azirina.
Kaakati Yinginiya alima atya ate munnamateeka n’ogamba nti emmwanyi tezifuna.” Katikkiro Mayiga bw’annyonnyodde.
Kamalabyonna asookedde wa Mw.
"Joseph Ssebandeke ku kyalo Kateete mu ggombolola y’e Kabulasoke era asinzidde wano n’akunga abantu okwongera okulima emmwanyi bakomye okwekwasa akawuka k’emmwany, kuba eziriwo kati teziriibwa buwuka."
“Oli asobola okuba ne yiika emu ey’olusuku n’ayunja amatooke buli  wiiki naye ggwe n’oba ne yiika 10 ne bigaana.
"Ne ku mmwanyi bwekiri ennima, okuwembera, okubikka obunyogovu busigale mu ttaka, okuweta zizaale amatabi.” Katikkiro Mayiga bw’agambye."
"Katikkiro Mayiga abalimi abawadde amagezi okulunda ebisolo bisobole okubawa obusa bwe basobola okukozesa ng’ebigimusa, emmwanyi zaabwe zisobole okufuna empeke ennene n’omutindo omulungi, basobole okufunamu ssente ezeegasa."
"Omwami w’essaza Gomba, Celestino Musisi ategeezezza Katikkiro Mayiga nti eky’okusaba abaganda okuddamu okulima emmwanyi kikulu nnyo kuba bangi bakulaakulanye."
"Mu kulambula kuno, Kamalabyonna awerekeddwako Minisita w’Ettaka, Obulimi n’obutonde bw’ensi, Owek."
"Hajjat Mariam Nkalubo, Minisita omubeezi ow’obulimi n’Obwegassi, Owek Hajji Amisi Kakomo, Minisita w’Amawulire era Omwogezi w’Obwakabaka, Owek Noah Kiyimba, Omwami w’essaza Butambala, Katambala Hajji Sulaiman Magala, Kasujju Mark Jiingo Kaberenge, Kitunzi ow’e Gomba, n’abakungu mu bitongole by’Obwakabaka ebyenjawulo."
LANGA NAFFE:sseggwangaolupapula@gmail.com
Bya Ahmed Sseguya
"Ssaabasajja Kabaka Ronald Muwenda Mutebi II, akungubagidde omugagga  Bulayimu Muwanga Kibirige abadde amanyiddwa ennyo nga BMK  eyafudde ku Lwokutaano lwa wiiki ewedde oluvannyuma lw’okumala akabanga nga atawanyizibwa kkookolo."
"Mu bubaka bwa Ssaabasajja Kabaka obusomeddwa Katikkiro,  Beene ayogedde ku mugenzi ng’omuntu abadde  ayagala enkulaakulana ku buli muntu, alumirirwa era ayagaliza."
Katikkiro yebazizza Hajji BMK olw’okuwandiika ekitabo kyasuubira nti kijja kukyuusa embeera z’Abantu naddala abo banaakisoma.
"Okusinziira ku Katikkiro Mayiga, omugenzi BMK yeyatwalira Ssaabasajja Kabaka ekirowoozo ky’okudduukirira abalwadde ba Nalubiri (Sickle Cell) era Beene yasinziira ku kirowoozo ekyo naasiima emisinde gy’amazaalibwa ge egy’emyaka esatu egiyise giddukibwe wansi w’omulamwa gw’okulwanyisa Nalubiri."
"Okuziika kwetabiddwako Omumyuka Asooka owa Katikkiro era Minisita wobuyiiya n’enzirukanya yemirimu Owek Prof Twaha Kigongo Kaawaase, Omumyuka womukubiriza w’Olukiiko lwa Buganda Oweek Ahmed Lwasa, Minisita w’Ettaka Obulimi n’obutondebwensi Oweek Hajjat Mariam Nkalubo Mayanja, Minisita w’Enkulaakulana y’Abantu Iweek Dr. Prosperous Nankindu Kavuma, Minisita omubeezi ow’obulimi n’Obwegassi Oweek Hajji Amisi Kakomo, Owessaza Busujju, Kasujju Mark Jjingo Kaberenge II, n’abakungu abawerako."
YOGERAKO NAFFE:Email:sseggwangaolupapula@gmail.com
Sipika Wa Palimenti Oulanyah AKuttidde Ababaka Okwewala Okumenya Amateeka
Ssaabasajja Kabaka Asiimye Babbule Erinnya Lye Mu Kyombo Ekituumiddwa MV KABAKA MUTEBI II
Museveni Okubagizza Abeng’anda Z’abattiddwa Ab’ebijambiya N’obukadde 250 Kitegezaki?
Ababaka Ba Palimenti Batabukidde Minisita Jim Muhwezi Ku Ttemu Ly’ebijambiya Mu’Ggwanga
Omukubiriza W’olukiiko Lwa Buganda Owek.
Mugumbule Asabye Abazadde Okufaayo Ku Nkuza Y’abaana Nokukuma Empisa Mukisera Kino
Obwakabaka Bwa Buganda Bugabidde Abalimi Ensigo Ez’omutindo
Katikkiro Mayiga Akubiliza Abantu Ba Buganda Okfuula Okulima Omulimu kuba Enkumbi Telimba
Ssaabasajja Kabaka Akungubagidde Omugagga Muwanga Kibirige (BMK)
Kino kyaggye Minisita Jim Muhwezi mu mbeera n’anyiiga  n’akwata akazindaalo ng’agezaako okulemesa abaatuuze okwogera ku mbeera eri mu kitundu ng’agamba nti kigenda kutaataaganya okunoonyereza kw’abeebyokwerinda.
Ebintu bingi ebiri mu Buganda era tulaba ng’empisa zisiiwuuse naye nga kino kiva mu kulera n’okukuza abantu baffe nga  so ba mpisa.” Mugumbule bw’ategeezezza.
"Bw’abadde akwasa abaami ba  b’amasaza ensigo zino okuzibunyisa mu bitundu ebyenjawulo,  minisita w’ettaka, obulimi n’obwegassi, Owek."
"Mariam  Nkalubo Mayanja  agambye nti kaweefube aliwo kwe kusobozesa abantu ba Beene okukola ennyo, bafune emmere emala awamu n’okwekulaakulanya."
