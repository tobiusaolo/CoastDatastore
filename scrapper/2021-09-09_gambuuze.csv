Luganda
Bya Ssemakula John
Kampala
"Omukubiriza w’olukiiko lwa Buganda asabye abazadde mu ggwanga okufaayo ennyo ku nkuza y’abaana baabwe, kisobole okukendeeza ku bikolwa ebyekko n’emize emibi egiri mu ggwanga."
"Obubaka buno bubaweereddwa Omukubiriza w’Olukiiko lwa Buganda, Owek."
"Patrick Luwaga Mugumbule bw’abadde atikkula bannamawokota omubadde n’ababaka ba Palamenti, Oluwalo olwobukadde obusoba mu 11."
“Njagala okubasaba mukuume ekitiibwa kyammwe abasajja n’abakazi abaganda.
Ebintu bingi ebiri mu Buganda era tulaba ng’empisa zisiiwuuse naye nga kino kiva mu kulera n’okukuza abantu baffe nga  so ba mpisa.” Mugumbule bw’ategeezezza.
Ono abasabye okukola ennyo bakulaakulanye Obuganda awamu n’okukuuma obutonde nga wano Federo abaganda gye bayaayaanira w’ejja okubasangira kuba waliwo ebirina okusooka okukolebwa.
Owek.
"Mugumbule annyonnyodde obukulu bw’okukiika Embuga era n’alaga nti enkola y’Oluwalo  gye gimu ku misingi okusibuka omwoyo gw’obwegassi, bumu, obugunjufu  n’ebintu ebirala."
"Minisita omubeezi owa gavumenti ez’ebitundu, Owek."
Joseph Kawuki asabye ababaka ba Palamenti mu Buganda okweyambisa ebifo ebyabakwasibwa abantu okulwanirira ensonga z’Obwakabaka .
"Ye omwami wa Kabaka atwala essaza lya Mawokota,  Kayima Gabriel Kabonge  agambye nti  nti baakwongera okukumaakuma abantu ba Ssaabasajja okwenyigira mu  buli nteekateeka z’Obwakabaka okulaba ng’Obwakabaka butuuka ku ntikko."
"Bannamawokota bawerekeddwako abakulembeze mu gavumenti eyaawakati  okubadde omubaka Hillary Kiyaga (Hilderman), Teddy Nambooze n’abalala."
"Mu ngeri yeemu abantu ba  Kabaka okuva mu ggombolola ya Mutuba 2 Nazigo mu ssaza ly’e Bugerere bakiise Embuga n’Amakula era gano gabatikkuddwa  Katikkiro w’Ebyalo bya Kabaka, Omuk."
Mosese Luutu mu Lubiri e Mmengo.
Ono asinzidde wano n’asaba abaami ba Kabaka okwewala okutabiikiriza ebyobufuzi mu buweereza nga lwe bajja okusobola okutuukiriza obuvunaanyizibwa obwabaweebwa.
Bano baloopye Embuga ebibasoomooza mu bitundu byabwe  ng’ebyobufuzi ebiyitiridde kyokka ne bawera okulwana okubigonjoola okukomya okuleetawo enjawukana .
"Amakula agaleeteddwa mubaddemu; emmere, ebibal, ebisolo n’ebintu ebirala."
"Obwakabaka bwa Buganda bwongedde amaanyi mu kaweefube w’okutumbula ebyobulimi nga bugabira abalimi mu masaza ag’enjawulo ensigo ez’omutindo, basobole okwongera ku bungi bw’amakungula awamu n’amagoba ge bafuna."
Enteekateeka eno etandikidde mu masaza okuli Busujju ne Ssingo naye nga yaakubuna amasaza gonna.
"Abalimi e Busujju n’e Ssingo baweereddwa ttani za kasooli eziwera 2 era nga zibaweereddwa Minisita omubeezi ow’empuliziganya ne tekinologiya, Owek."
Joyce Juliet Nabbosa Ssebuggwaawo.
"Bw’abadde akwasa abaami ba  b’amasaza ensigo zino okuzibunyisa mu bitundu ebyenjawulo,  minisita w’ettaka, obulimi n’obwegassi, Owek."
"Mariam  Nkalubo Mayanja  agambye nti kaweefube aliwo kwe kusobozesa abantu ba Beene okukola ennyo, bafune emmere emala awamu n’okwekulaakulanya."
Ate ye Owek .Hajji Hamis  Kakomo  asinzidde wano n’asaba abalimi okulabirira obulungi ensigo zino ekigendererwa kya Kabaka eky’okutumbula embeera zaabwe kisobole okutuukirira.
"Ku lwa Abaami ba Kabaka abaweereddwa ensingo zino, Amyuka Kasujju, Christopher Nsimbe ategeezezza  nti baakukola ekisoboka okulondoola ensigo zino  gye banaaba bazigabye zisobole okuvaamu amakungula amalungi."
Bya  Ssemakula John
Katikkiro Charles Peter Mayiga alambudde eddimu ly’okuzimba emmeeri egenda okukozesebwa  okutambuza amafuta okuva e Mombasa okutuuka mu Uganda nga bakozesa ennyanja Nalubaale ng’eno etuumiddwa MV Kabaka Mutebi II.
"Mayiga asinzidde Kawuku ng’alambula omulimu guno ku Lwokuna, n’ategeeza nti  Ssaabasajja Kabaka Ronald Muwenda Mutebi II yasiimye okubbulwamu emu ku mmeeri era ng’eno y’egenda okusooka okusaabaza ebyamaguzi okuva e Mombasa okujja mu kifo kino."
“Mbeebaza olw’okuleeta ekirowoozo kino ne basiga wano ensimbi.
"Ebirowoozo bwe bireetebwa nga bigya mu mbeera y’ensi, ensi ekula."
Wano bazimbye ddipo y’amafuta era emirimu egyekuusa ku bigenda okukolebwa wano gyekuusa ku ntambula.
Ate bw’otunuulira bye bakoze bigenda kuyamba n’abantu abeetooloddewo.” Kamalabyonna bw’agambye.
"Mayiga akoowodde abatuuze okuwagira omulimu guno, kuba guyamba ekitundu ne kikula."
Ategeezezza nti Obwakabaka bwaniriza nnyo obusizi bw’ensimbi obutondawo emirimu.
Katikkiro era yeebazizza bamusigansimbi aba Mahathi Infra Uganda Limited olw’okusalawo okujja okukolera emirimu gyabwe mu Buganda n’asaba abatuuze mu Kawuku okuwagira enteekateeka eno.
Mayiga abeebazizza okukuuma obutonde bw’ensi nga bakola emirimu gyabwe n’asaba abalala okulabira ku ngeri bano gye basobodde okukoleramu emirimu gyabwe ku nnyanja awatali kwonoona butonde bwa nsi
"Ssentebe wa bboodi ya  kampani eno,Captain Micheal Mukula ategeezezza nga bwebamaze okuwonya bannayuganda okutindigga eggendo okugenda e Mombasa okukima amafuta, n’asaba gavumenti okuvaayo ebakwasizeeko basobole okutambuza emirimu gyabwe."
Wano wazimbiddawo etterekero ly’amafuta erigenda okutereka lita z’amafuta ezisoba mu bukadde 70 ate nga yo emmeeri eno egenda kwetikka lita z’amafuta ezisoba mu bukadde  440.
Omulimu guno gukoleddwa kampuni ya Mahathi Infra Uganda Limited era  Kamalabyonna Mayiga abasiimye olw’engeri gye bakuttemu omulimu guno.
Bbira – Busiro
"Katikkiro wa Buganda, Charles Peter Mayiga akungubagidde abadde  omukozi wa leediyo ya CBS,  DJ Emma  eyafudde obulwadde bw’ensigo mu kiro ekyakeesezza Olwokusatu lwa wiiki eno."
"Akawungeezi ka leero  ku Lwokuna,  Kamalabyonna Mayiga agenzeeko mu maka g’omugenzi e Bbira- Kireka mu Busiro n’agumya ab’enju era n’okubagumya olw’eddibu DJ Emma ly’abalekedde."
"Katikkiro Mayiga  asinzidde wano n’ategeeza nti DJ Emma abadde ayagala nnyo omulimu gwe, ng’akola n’okwagala, ate ng’aguwa obudde."
"Ate ye akiikiridde abakulu ba leediyo ya CBS, Dr. Sam Kazibwe ayogedde ku mugenzi ng’omuntu abadde ayagala ennyo omulimu gwe, akola obuteebalira, omunyiikivu  ate mukwano gwa buli muntu awatali kusosola na kwegulumiza."
"Mukyala w’omugenzi, Nakafeero Prisca yeebazizza Obwakabaka bwa Buganda olw’okubabeererawo  mu mbeera yonna nga DJ Emma ajjanjabibwa era ne Katikkiro Mayiga olw’okwagala ennyo omugenzi kuba buli kadde omugenzi abadde akyogera lwatu nti Katikkiro Mayiga amwagala."
Abatuuze boogedde ku mugenzi ng’omuntu abadde akolerera ekitundu kino nga yeetaba mu bulungibwansi ng’atoola emitwalo etaano buli mwezi okusobola okutumbula ekitundu kino awamu n’embeera zaabwe.
DJ Emma ng’erinnya ettuufu  ye Emmanuel abadde akola Program eyitibwa Evening Cruise ku CBS 89.2 okuva ku ssaawa kkumi okutuuka ku ssaawa emu ey’akawungeezi.
Mugumbule asabye abazadde okufaayo ku nkuza y’abaana
Obwakabaka bugabidde abalimi ensigo
Katikkiro Mayiga alambudde emmeeri ya MV Kabaka Mutebi
Katikkiro Mayiga asaasidde ab’enju  ya DJ Emma
